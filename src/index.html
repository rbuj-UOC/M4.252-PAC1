<!doctype html>
<html lang="ca">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Així arrossega TikTok les marques que volen vendre als joves</title>
    <link rel="stylesheet" href="css/estil.css" />
    <!-- Google tag (gtag.js) -->
    <script async src="https://www.googletagmanager.com/gtag/js?id=G-PG5ZFGRN7W"></script>
    <script>
      window.dataLayer = window.dataLayer || [];
      function gtag() {
        dataLayer.push(arguments);
      }
      gtag('js', new Date());

      gtag('config', 'G-PG5ZFGRN7W');
    </script>
  </head>

  <body>
    <header class="top">
      <a href="index.html"><span class="xeix">x</span>ar<span class="xeix">x</span>es</a>
    </header>
    <nav class="top">
      <ul>
        <li>ARTICLE</li>
        <li><a href="estadistiques.html">ESTADÍSTIQUES</a></li>
        <li><a href="xarxes.html">XARXES</a></li>
      </ul>
    </nav>
    <main>
      <article>
        <h1>Així arrossega TikTok les marques que volen vendre als joves</h1>
        <p class="autor">PER ROSER REYNER / 05-09-2023</p>
        <img src="img/hero-image.avif" alt="Telèfon mòbil" />
        <p class="desc">
          Amb més de 16 milions d'usuaris a Espanya, més de 150 milions a Europa i més de 1.000 milions a tot el món, <strong>TikTok</strong> és una xarxa social en plena efervescència, especialment entre el públic de menys edat. Al voltant del 40% dels seus usuaris tenen entre 18 i 24 anys i un 32% entre 25 i 34. Nascuda el 2016, la xarxa de creació xinesa va començar a introduir la publicitat el 2019, i ara com ara és al punt de mira de totes aquelles marques que volen connectar amb les persones més joves. També, i coincidint amb les eleccions municipals i autonòmiques, ha estat camp de batalla per a les formacions polítiques, que a <strong>TikTok</strong> tenen vetada la propaganda, però que igualment tenen facilitat per publicar-hi vídeos senzills on els candidats miren de connectar amb el jovent. Quins beneficis pot suposar anunciar-se a <strong>TikTok</strong> i a què cal estar atents? En parlen tres professores dels Estudis de Ciències de la Informació i de la Comunicació de la
          Universitat Oberta de Catalunya. Parlem amb Mireia Montaña, directora del màster en Estratègia i Creativitat en la Publicitat, Candela Ollé, directora del màster de Periodisme i Comunicació Digital: Dades i Noves Narratives i amb Sílvia Martínez, directora del màster de Social Media: Gestió i Estratègia.
        </p>
        <h2>Què atrau de TikTok?</h2>
        <p>
          <q>Allò que es fa en publicitat sempre ha estat un reflex de la societat</q>, comença Mireia Montaña. <q>I la comunicació dels joves és cada cop més dinàmica i amb menys capacitat d'atenció. A les xarxes socials fan <em>scroll</em> molt ràpid i això és el que estan acostumats a consumir amb els seus iguals</q>, continua.
        </p>
        <p>
          En aquest sentit, l'experta de la <abbr title="Universitat Oberta de Catalunya">UOC</abbr> recorda que ja fa anys que YouTube va introduir els anuncis de sis segons i que actualment els vídeos curts de <strong>TikTok</strong> són a l'ordre del dia. <q>Si les marques es volen rejovenir, què fan? S'adapten a aquests formats per intentar agradar més als joves. Moltes marques lluiten per endur-se l'anomenat <em>pocket money</em>, és a dir, els diners de la setmanada</q>, subratlla.
        </p>
        <p>
          <q><strong>TikTok</strong> aprofita per arribar a unes franges d'edat que no consumeixen els mitjans tradicionals, que s'informen bàsicament per les xarxes socials</q>, afegeix la professora Candela Ollé.
        </p>
        <p>De fet, segons l'informe <a href="https://offers.hubspot.com/social-media-trends-report?hubs_post-cta=anchor&hubs_post=blog.hubspot.com%2Fmarketing%2Fhubspot-blog-social-media-marketing-report&hubs_signup-url=blog.hubspot.com%2Fmarketing%2Fhubspot-blog-social-media-marketing-report&hubs_signup-cta=cta_button&hsCtaTracking=3dc1dfd9-2cb4-4498-8c57-19dbb5671820%7C1758cda9-adcb-40f3-a7c5-4480017a2815" target="_blank">Global Social Media Trends Report 2023</a>, elaborat per Hubspot i Brandwhatch, l'any passat <strong>TikTok</strong> va superar Google com a font principal d'informació per a l'anomenada generació Z o dels <em>centennials</em>. L'estudi indica que un 36% dels consumidors de la generació Z i un 24% dels consumidors d'entre 18 i 54 anys busquen primer les marques a les xarxes.</p>
        <p>
          Malgrat que, segons el mateix informe, Instagram és la xarxa social preferida per als experts en màrqueting en les seves apostes de cara al 2023, <strong>TikTok</strong> li va al darrere pel potencial que consideren que té per fer créixer l'audiència. <q>A <strong>TikTok</strong> pots fer publicitat en formats força econòmics i que arriben a molta gent</q>, ratifica Montaña.
        </p>
        <p>
          <q>Tant les diferents possibilitats de pressupost, com de format, són aspectes positius de <strong>TikTok</strong> a l'hora d'atraure les marques per a fer-hi publicitat</q>, coincideix Sílvia Martínez. <q>Es poden fer campanyes per crear reptes i que els usuaris facin contingut vinculat a un <em>hashtag</em> d'una marca concreta, i això és molt interessant per a les empreses</q>, il·lustra en aquest sentit. Així mateix, ressalta la manera com els usuaris es relacionen amb la plataforma: <q>Està pensada per a l'entreteniment i quan obres <strong>TikTok</strong> ja estàs sentint que passaràs una estona agradable, cosa que et predisposa en la manera com rebràs el missatge</q>.
        </p>
        <p>De fet, en la campanya electoral per a les municipals i autonòmiques, molts partits polítics de l'estat espanyol han aprofitat les possibilitats que ofereix <strong>TikTok</strong> malgrat que hi tinguin vetada la publicitat. Un exemple és la cançó creada pel <abbr title="Partido Popular">PP</abbr> madrileny sota el títol de <em>Ganas de Madrid</em>, que ha dut molts usuaris a fer-ne vídeos. També se n'han fet paròdies a la mateixa xarxa.</p>
        <h2>Què pot tirar enrere les marques?</h2>
        <p>
          <q>Doncs, depèn de la marca, li pot anar molt bé fer anuncis a <strong>TikTok</strong> o pot quedar molt estrany, quasi ridícul</q>, assegura Montaña.
        </p>
        <p>
          La professora de la <abbr title="Universitat Oberta de Catalunya">UOC</abbr>, que és experta en publicitat, subratlla que <q>els joves són el públic més infidel que hi ha. Pot ser que puntualment vagin molt a un determinat producte i que després canviïn de cop</q>. És per això que recomana invertir amb mesura en la publicitat cap a aquesta franja d'edat a les xarxes: <q>Tenen poc vincle emocional amb les marques</q>, assegura. <q>Les campanyes de publicitat de les marques no poden basar-se només en plataformes que de cop i volta són molt conegudes, també cal que facin altres accions per als joves en altres espais, com el <em>branded content</em>, continguts creats des de la marca</q>, detalla.
        </p>
        <p>En aquest sentit, Martínez, experta en el consum i l'ús dels usuaris de les xarxes socials, recomana als publicistes <q>estar molt pendents a cada moment de per on es mouen els joves i com canvien els seus gustos i preferències, i no tenir por d'experimentar i innovar</q>.</p>
        <p>Per la seva banda, Ollé fa dues advertències. La primera:</p>
        <blockquote>
          <p>Tot el que passa per <strong>TikTok</strong> no està verificat ni validat. S'ha d'anar amb compte amb la validesa que dones a allò que consumeixes en l'àmbit periodístic i publicitari.</p>
        </blockquote>
        <p>I la segona:</p>
        <blockquote>
          <p>A diferència de la majoria d'aplicacions que consumim massivament, en aquest cas el país que hi ha darrere la companyia que controla la xarxa i que té les dades és la Xina. Això ja ha condicionat que diversos països i les institucions europees en prohibeixin l'ús i pot condicionar que la moda de <strong>TikTok</strong> sigui més efímera.</p>
        </blockquote>
        <p class="biblio">Reyner, R. (5 de setembre de 2023). Així arrossega TikTok les marques que volen vendre als joves.<a href="https://blogs.uoc.edu/comunicacio/ca" target="_blank">Tot Comunica</a> Fotografia de <a href="https://unsplash.com/es/@obergeron?utm_source=unsplash&utm_medium=referral&utm_content=creditCopyText" target="_blank">Olivier Bergeron</a> en <a href="https://unsplash.com/" target="_blank">Unsplash</a></p>
      </article>
    </main>
    <footer>
      <p>2023 © Robert Buj Gelonch</p>
      <p>Per a l'assignatura <abbr title="Hyper Text Markup Language">HTML</abbr> i <abbr title="Cascading Style Sheets">CSS</abbr></p>
    </footer>
  </body>
</html>
